<!DOCTYPE html>
<html lang="ro">
<head>
	<title>Luceafărul</title>
	<meta charset="utf-8">
</head>
<body>
<h1>Luceafărul</h1>
<pre>
A fost odată ca-n poveşti,
A fost ca niciodată.
Din rude mari împărăteşti,
O prea frumoasă fată.

Şi era una la părinţi
Şi mândră-n toate cele,
Cum e Fecioara între sfinţi
Şi luna între stele.

Din umbra falnicelor bolţi
Ea pasul şi-l îndreaptă
Lângă fereastră, unde-n colţ
Luceafărul aşteaptă.

Privea în zare cum pe mări
Răsare şi străluce,
Pe mişcătoarele cărări
Corăbii negre duce.

Îl vede azi, îl vede mâini,
Astfel dorinţa-i gata;
El iar, privind de săptămâni,
Îi cade draga fată.
</pre>
<br>
<a href='../test.html'><img src="../imagini/semnatura.jpg"></a><br>
<a href='Scrisoarea-I.html'>Scrisoarea-I</a><br>
<a href='Somnoroase_pasarele.html'>Somnoroase_pasarele</a><br>
</body>
</html>
